DNA: linie papilarne

Witam w pierwszym wpisie z serii "DNA". Poświęcę go liniom papilarnym.
Pierwsze pytanie to czym one są.
Dobra, widzimy jakieś wzorki, jednak nie jest to specjalnie dobre wyjaśnienie. 
Inna nazwa lini papilarnych to linie brodawkowe. 
Ta nazwa mówi już coś więcej. 
Jeszcze dokładniej można o nich powiedzieć, że są to wytwory skóry właściwej, 
bruzdy do których wnikają zakończenia nerwów. Mają je tylko ssaki naczelne i misie Koala.

Jak zapewne wiecie, dla każdego z nas są one niepowtarzalne. 
Nie ma możliwości by były dwie osoby z identycznym układem linii. 
Oczywiście taką właściwość człowiek wykorzystał. 
Zauważył ją w XIX wieku, jednak dopiero w latach 30. XX wieku zaczął ją wykorzystywać. 
Obecnie odciski palców są powszechnie używane przez policję i inne organizacje dbające o bezpieczeństwo. 
Dzięki nim (nierozważni) przestępcy mogą zacząć oglądać niebo w kratkę. 
Do zidentyfikowania sprawcy używa się tzw. minucji - charakterystycznych cech jak np. rozwidleń, zagięć, haczyków itp. 
By mieć praktycznie 100% pewność wystarczy już 12 identycznych minucji, 
jednak może wystarczyć mniej - zależy to od ich rzadkości. 
Tyle też wystarczy by uznać odcisk za wiarygodny w świetle polskiego prawa. 
Aha. Nauka zajmująca się tymi sprawami to daktyloskopia.

Czasami można usłyszeć o zasadzie 3N Francisa Galtona. 
Mówi ona że linie są niepowtarzalne, niezmienne i nieusuwalne. 
O ile do pierwszych dwóch stwierdzeń nie można się przyczepić, to "nieusuwalne" nie jest już dobrym określeniem. 
W dzisiejszych czasach jeżeli tylko chcesz możesz się ich pozbyć. 
Oczywiście wiąże się to z zabiegiem dermatologicznym. 
Niestety zdarzają się sytuacje w których to natura podejmuje za nas decyzje. 
Dwie, bardzo rzadkie, choroby genetyczne wywołują brak linii papilarnych. 
Jest to spowodowane uszkodzeniem białka keratyna 14.

Na początku napisałem że wszyscy mają różne linie. 
Tutaj chciałbym wspomnieć, że nawet bliźnięta nie są wyjątkami. 
Mimo że mają takie samo DNA, ich linie papilarne są różne. 
Jednak o kwasie dezoksyrybonukleinowym napiszę za niedługo.

To tyle jeśli chodzi o linie papilarne. 
Zapraszam do następnego wpisu z serii "DNA". 
Napiszę w nim o cechach dziedzicznych u człowieka - już niebawem.
